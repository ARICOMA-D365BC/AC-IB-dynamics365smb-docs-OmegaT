---
title: "AC Promis - Vyúčtování cest zaměstnanců"
author: Autocont
ms.custom: na
ms.date: 07/18/2018
ms.reviewer: na
ms.suite: na
ms.tgt_pltfrm: na
ms.topic: article
ms.prod: dynamics-nav-2018
ms.translationtype: Human Translation
ms.sourcegitcommit: 
ms.openlocfilehash: 
ms.contentlocale: cs-cz
ms.lasthandoff: 

---


# <a name="ac-pm-journey-statement"></a>Vyúčtování cest zaměstnanců

Tato evidence slouží k vyúčtování tuzemských i zahraničních pracovních cest všech zaměstnanců bez rozdílu, zda se jednalo o pracovní cestu THP pracovníků nebo cest řidičů realizovaných v rámci nákladní dopravy. Každému zaměstnanci je vedeno saldo formou operativní evidence.
Součástí záznamu vyúčtování je:
- evidence poskytnutých záloh na pracovní cestu i ve vícero měnách současně,
- evidence všech souvisejících nákladů hrazených v hotovosti (např. parkovné, mýto, poplatky za tunely,…),
- výpočet nároku stravného. 

Předkontace jednotlivých typů nákladů umožňuje řízení proúčtování nákladů na odpovídající finanční konta.

Poskytnutí záloh a konečné vyúčtování cesty lze provést výplatou v hotovosti nebo zaslat na bankovní účet zaměstnance určený pro vyplácení z vyúčtování.

Výpočet nároku stravného je realizován dle zákoníku práce na základě evidence stráveného času v jednotlivých zemích. Vypočtené hodnoty nároku jsou dostupné v plném detailu po dnech a zemích. Výpočet nároku je možné upravit dle potřeby ve smyslu uznání nebo neuznání nároku nebo zohlednění příplatků formou navýšení stravného dle vnitřních směrnic zaměstnavatele.

Účtování uznaných nákladů na pracovní cestu je dimenzemi definovanými dle vazeb na evidenci přeprav.

Součástí zpracování vyúčtování je tiskový výstup, který obsahuje detail poskytnutých záloh, uplatněných nákladů po jednotlivých typech a končené zúčtování po jednotlivých měnách. Pro každé vyúčtování lze také vytisknout detail nároku stravného, který může sloužit k dokladování nároku stravného pro řidiče.

## <a name="see-also"></a>Viz také  
[AC ProMIS](ac-pm-promis.md)