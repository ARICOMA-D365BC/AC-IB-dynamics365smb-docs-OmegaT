---
title: "AC Promis - Hodnocení řidičů"
author: Autocont
ms.custom: na
ms.date: 07/18/2018
ms.reviewer: na
ms.suite: na
ms.tgt_pltfrm: na
ms.topic: article
ms.prod: dynamics-nav-2018
ms.translationtype: Human Translation
ms.sourcegitcommit: 
ms.openlocfilehash: 
ms.contentlocale: cs-cz
ms.lasthandoff: 

---


# <a name="ac-pm-driver-rating"></a>Hodnocení řidičů

Nedílnou součástí při realizaci nákladní dopravy je motivace řidičů k ekonomické jízdě a kvalitě prováděné práce, ke které přepravci používají různé hodnotící ukazatele v jednotlivých oblastech. Pro hodnocení stylu jízdy jsou využívány záznamy monitorovacího zařízení vozidla (Transics, Webdispečink) ve vazbě na řidiče, který je ve vozidle přihlášen. Oblast stylu jízdy řidiče může být hodnocena ve vícero ukazatelích jako např. jízdy bez plynu v %, počet brždění v průběhu jízdy.. 

Za každý ze sledovaných ukazatelů lze stanovit dolní a horní hranici pro zařazení hodnot do tří úrovní hodnocení, kterými jsou pod dolní hranicí, mezi dolní a horní hranicí = v normě, nad horní hranicí. Pro každou z úrovní lze stanovit sazbu v lokální měně za ujeté kilometry dle sledovaného ukazatele. 

Hodnocení řidičů v jednotlivých obdobích (po měsíci) obsahuje informace o ujetých kilometrech, hodnoty v jednotlivých ukazatelích v barevném rozlišení hranice, do které dle stanovené úrovně spadají a celkovou vypočtenou částku v lokální měně jako odměnu řidiče za sledované ukazatele jízdy. Dle potřeb odpovědné osoby, která hodnocení provádí, je možnost provádět korekci vypočtené částky nároku před jejím vyplacením.

Uzavření období hodnocení provede přesunutí částek do salda bonusu řidiče, které slouží k evidenci vyplacení nároku za různé typy příplatků. Aktuální saldo bonusu řidiče lze zobrazit z karty řidiče.

Další evidence ukazatelů hodnocení řidičů, jako jsou např. provádění předepsaných úkonů během přepravy, kvalita realizace, nebo úspora paliva vůči normované spotřebě vozidla, nejsou součásti standardního řešení. Každý dopravce má vlastní ukazatele a podmínky hodnocení, které lze do systému zakomponovat formou zákaznických úprav.

K zaznamenání nároku vyplácení odměn za další ukazatele hodnocení lze provádět pomocí deníku bonusů řidiče. V případě domluvené datové struktury lze pro potřeby zákazníka provést automatický import ze souboru.

## <a name="see-also"></a>Viz také  
[AC ProMIS](ac-pm-promis.md)